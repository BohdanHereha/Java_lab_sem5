# Java_lab_sem5

**Лабораторна робота №1**

**Тема:** Основні типи та оператори мови програмування Java.

**Мета:** Ознайомлення з основними типами та операторами в Java. Здобуття навичок у використанні типів та операторів в Java.

**Завдання**

    1. Визначити C2 як остачу від ділення номера залікової книжки студента на 2, C3 як
	   остачу від ділення номера залікової книжки студента на 3, C5 як остачу від ділення
	   номера залікової книжки студента на 5, C7 як остачу від ділення номера залікової 
	   книжки студента на 7.
	
    2. В залежності від C2 визначити операцію O1:
       Операція О1 -
	
    3. Визначити константу C, яка дорівнює значенню C3.
	   C = 0
	
    4. В залежності від C5 визначити операцію O2:
       Операція O2 *
	
    5. В залежності від C7 визначити тип індексів i та j:
       тип індексів i та j - char
	
    6. Створити клас, який складається з виконавчого методу, що виконує обчислення значення
	   функції  із зазначеним типом індексів (п.5), операціями (п.2 та п.4) та константою (п.3).
	   Результатом виконання дії є єдине значення дійсного типу. Необхідно обробити всі виключні
	   ситуації, що можуть виникнути під час виконання програмного коду. Всі змінні повинні бути
	   описані та значення їх задані у виконавчому методі.
	
	
**Лабораторна робота №2**

**Тема:** Масиви в мові програмування Java.

**Мета:** Ознайомлення з масивами та використання основних методів їх обробки в мові програмування Java. Здобуття навичок у використанні масивів в мові програмування Java.

**Завдання**

    1. Визначити C5 як остачу від ділення номера залікової книжки студента на 5, C7 як остачу від
       ділення номера залікової книжки студента на 7, C11 як остачу від ділення номера залікової 
	   книжки студента на 11.
    
	2. В залежності від C5 визначити дію, що виконується з матрицею(ями):
       C5 Дія з матрицею(ями) C = a * B, a-const
    
	3. В залежності від C7 визначити тип елементів матриці:
       C7 Тип елементів матриці - long

    4. В залежності від C11 визначити дію з матрицею С:
       C11 Дія з матрицею С - Обчислити суму найменших елементів кожного стовпця матриці

    5. Створити клас, який складається з виконавчого методу, що виконує дію з матрицею(ями) (п.2) із
   	   зазначеним типом елементів (п.3) та дію із результуючою матрицею С (п.4). Вивести на екран результати
	   першої та другої дій. Необхідно обробити всі виключні ситуації, що можуть виникнути під час виконання
	   програмного коду. Всі змінні повинні бути описані та значення їх задані у виконавчому методі.
	   
	   
**Лабораторна робота №3**

**Тема:** Рядки в мові програмування Java.

**Мета:** Ознайомлення з рядками та використання основних методів їх обробки в мові програмування Java. Здобуття навичок у використанні рядків в мові програмування Java.

**Завдання**

    1. Визначити C3 як остачу від ділення номера залікової книжки студента на 3, C13 як остачу від ділення номера 
	   залікової книжки студента на 17.
	   
    2. В залежності від C3 визначити тип текстових змінних:
       C3 Тип - StringBuilder

    3. В залежності від C17 визначити дію з рядком:
       C17 Дія з рядком - Відсортувати слова заданого тексту за кількістю входжень визначеного символу в них.
	   
    4. Створити клас, який складається з виконавчого методу, що виконує дію текстовим рядком (п.3), тип якого 
	   визначено варіантом (п.2). Необхідно обробити всі виключні ситуації, що можуть виникнути під час виконання 
	   програмного коду. Всі змінні повинні бути описані та значення їх задані у виконавчому методі.
	   
	   
**Лабораторна робота №4**

**Тема:** Класи в мові програмування Java.

**Мета:** Ознайомлення з класами. Використання існуючих та створення власних класів в мові Java.

**Завдання**

    1. Визначити C11 як остачу від ділення номера залікової книжки студента на 11.
	
    2. В залежності від C11 визначити варіант завдання:
       C11 Варіант завдання - Визначити клас навчальний заклад, який складається як мінімум з 5-и полів.
	   
    3. Створити клас із виконавчим методом, в якому створити масив з об’єктів класу визначеному варіантом (п. 2). 
	   Відсортувати масив, за одним з полів, за зростанням, а за іншим, за спаданням використавши при цьому стандартні 
	   засоби сортування. Всі змінні повинні бути описані та значення їх задані у виконавчому методі. Код повинен відповідати 
	   стандартам JCC та бути детально задокументований.
	   
	   
**Лабораторна робота №5**

**Тема:** Відношення між класами в мові програмування Java.

**Мета:** Ознайомлення з відношеннями між класами в мові програмування Java. Здобуття навичок у використанні відношень між класів в мові програмування Java.

**Завдання**

    1. Модифікувати лабораторну роботу №3 наступним чином: для літер, слів, речень, розділових знаків та тексту створити 
	   окремі класи. Слово повинно складатися з масиву літер, речення з масиву слів та розділових знаків, текст з масиву 
	   речень. Замінити послідовність табуляцій та пробілів одним пробілом.
	   
    2. Створити клас, який складається з виконавчого методу, що виконує описану дію з лабораторної роботи №3, але в якості 
	   типів використовує створені класи. Необхідно обробити всі виключні ситуації, що можуть виникнути під час виконання 
	   програмного коду. Всі змінні повинні бути описані та значення їх задані у виконавчому методі. Код повинен відповідати 
	   стандартам JCC та бути детально задокументований.
	   
	   
**Лабораторна робота №6**

**Тема:** Наслідування та поліморфізм.

**Мета:** Ознайомлення з механізмом наслідування та принципом поліморфізму. Використання механізму наслідування та принципу поліморфізму в мові Java. Здобуття навичок у використанні механізму наслідування та принципу поліморфізму.

**Завдання**

    1. Визначити C13 як остачу від ділення номера залікової книжки студента на 13.
	
    2. В залежності від C13 визначити варіант завдання:
       C13 Варіант завдання - Підготувати ігрову кімнату для дітей різних вікових груп. Іграшок повинно бути фіксована 
	   кількість у межах виділеної суми грошей. Повинні зустрічатися іграшки для різних вікових груп: маленькі, середні
	   та великі машинки, ляльки, м'ячі, кубики. Провести сортування іграшок у  кімнаті за будь-яким параметром. 
	   Знайти іграшку в кімнаті, що відповідає заданому діапазону вартості.
    3. Створити узагальнений клас та не менше 3 класів-нащадків, що описують задану варіантом (п.2) область знань. 
	   Створити клас, що складається з масиву об’єктів, з яким можна виконати вказані варіантом дії. Необхідно обробити 
	   всі виключні ситуації, що можуть виникнути під час виконання програмного коду. Всі змінні повинні бути описані та 
	   значення їх задані у виконавчому методі. Код повинен відповідати стандартам JCC та бути детально задокументований.
	   
	   
**Лабораторна робота №7**

**Тема:** Робота з колекціями в мові програмування Java.

**Мета:** Здобуття навичок у створенні власних та використанні стандартних колекцій в мові програмування Java.

**Завдання**

    1. Визначити C2 як остачу від ділення номера залікової книжки студента на 2, C3 як остачу від ділення номера 
	   залікової книжки студента на 3.
	
    2. В залежності від C2 визначити інтерфейс, який реалізує колекція:
       C2 Інтерфейс - Set

    3. В залежності від C3 визначити внутрішню структуру колекції:
       C3 Внутрішня структуру колекції - Масив із початковою кількістю елементів 15 та збільшенням кількості 
	   елементів на 30%

    4. Створити клас, що описує типізовану колекцію (типом колекції є узагальнений клас з лабораторної роботи №6), 
	   що реалізує заданий варіантом інтерфейс (п.2) та має задану внутрішню структуру (п.3). Реалізувати всі методи 
	   інтерфейсу, а також створити не менше ніж 3 конструктори (1 – порожній, 2 – в який передається 1 об’єкт 
	   узагальненого класу, 3 – в який передається стандартна колекція об’єктів). Всі початкові дані задаються у 
	   виконавчому методі. Код повинен відповідати стандартам JCC та бути детально задокументований.
	   
	   
**Лабораторна робота №8**

**Тема:** Обробка виключних ситуацій та основи тестування в мові програмування Java.

**Мета:** Здобуття навичок у використанні механізму обробки виключних ситуацій та написанні тестів для перевірки працездатності методів в мові програмування Java.

**Завдання**

    1. Модифікувати класи з попередніх лабораторних робіт (лабораторні роботи №6 та №7) таким чином, щоб обробка виключних 
	   ситуацій відбувалась за допомогою стандартних засобів мови програмування Java. Створити власний клас обробник 
	   виключних ситуацій.
	
    2. Написати JUnit-тести для перевірки працездатності УСІХ методів та виключних ситуацій.
	
    3. Всі початкові дані задаються у виконавчому методі. Код повинен відповідати стандартам JCC та бути детально 
	   задокументований.